---
layout: page
title: Aanbod & Tarieven
permalink: /cursusaanbod/
background: /assets/Deltazwemcrop.jpg

---
# Aanbod & tarieven

## Update Corona virus
Om verspreiding van het coronavirus tegen te gaan geven wij op dit moment geen groepscursussen.


## Privé les
Voor honden van alle leeftijden. Samen spreken we af in een van de natuurrijke omgevingen van Nijmegen: het Goffertpark, Heumensoord of de Hatertse Vennen.
Het grote voordeel is dat u zelf kunt bepalen wat u wilt trainen met uw hond, dit kunnen gehoorzaamheidsoefeningen zijn maar ook zeker vragen gericht op ontspanning en spel. Ook vragen met betrekking tot de alledaagse opvoeding worden uitvoerig behandeld en we helpen u bij het lezen en leren van hondengedrag en communicatie.


## Duo cursus
Voor honden van alle leeftijden. Wilt u liever niet in groepen trainen maar is privé les ook niet waar u naar op zoek bent? Dan kan een duo cursus uitkomst bieden. De indeling van de lessen komen we overeen met u en uw medecursist. Dus als u een hond heeft die bijvoorbeeld al kan zitten, liggen en wachten, maar u wel nog wat hulp zoekt voor het wandelen zonder trekken, dan kunnen we daar de focus op leggen. Ook vragen met betrekking tot de alledaagse opvoeding worden uitvoerig behandeld en we helpen u bij het lezen en leren van hondengedrag en communicatie.


## Gedragstherapie aan huis
Vanwege de RIVM richtlijnen is er nog beperkt mogelijkheid voor gedragstherapie aan huis.
Heeft uw hond gewoontes ontwikkeld waar u minder blij mee bent? 
- uitvallen naar andere honden
- uitvallen naar mensen/kinderen
- niet alleen thuis kunnen blijven
- overmatig blaffen
- slopen
- angstig zijn voor: objecten, mensen en/ of andere honden (dieren)

Heeft u vragen of bent u benieuwd of we u, met in achtneming van de maatregelen, nog wel de juiste begeleiding kunnen bieden? stuur dan een e-mail naar <a href="mailto:lesopmaat@uniqdogs.nl">lesopmaat@uniqdogs.nl</a>



# Tarieven

**Duo cursus (4 weken)**  
€ 80,-

**Privéles**  
€ 65,- per uur. Excl. reiskosten à € 0,28 p/km*.  
**Privéles pakketten**  
3 uur voor € 185,-  
5 uur voor € 300,-  
Excl. reiskosten à € 0,28 p/km*.

**Gedragstherapie aan huis**  
2,5 uur voor €160,- 
Excl. reiskosten à € 0,28 p/km*.

*Reisafstand wordt berekend via Google Maps
  

**Huisregels**

- Honden moeten ingeënt zijn volgens de leeftijdsnormen en met de tijdige herhaling(en).

- Het hondenpaspoort dient u mee te nemen op de eerste cursus bijeenkomst.

- De honden hebben een gewone halsband of tuig om, met daaraan een lijn van ongeveer 1,50 meter.

- Kinderen jonger dan 12 jaar mogen niet met de hond de oefeningen doen. Voor kinderen tussen de 12 en 16 jaar maakt de instructeur een inschatting of dit wel of niet mogelijk is.

- Betaling geschiedt altijd vooraf via overboeking of bij aanvang van de les contant, restitutie is niet mogelijk bij verhindering.

- Het is bij UniQ Dogs verboden om correctie materialen (slipkettingen, wurglijnen, halti’s, anti-trektuigen, prikbanden etc.) te gebruiken.  
Deze materialen brengen ernstige schade toe aan uw hond. Voor meer informatie kunt u terecht op: [http://www.hondenscholen.info/hondonvriendelijkehulpmiddelen.htm](http://www.hondenscholen.info/hondonvriendelijkehulpmiddelen.htm)
