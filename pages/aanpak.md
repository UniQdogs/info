---
layout: page
title: Aanpak
permalink: /aanpak/
background: /assets/background7.jpg
background-align: left
---
# Aanpak

**UniQ Dogs gaat voor een blije hond!**

Bij hondenschool UniQ Dogs staat het welzijn van uw hond voorop, gewenst gedrag wordt beloond, ongewenst gedrag wordt omgezet in gewenst gedrag en we leren u fouten te voorkomen. Zoals het gezegde luidt: ‘Voorkomen is beter dan genezen’.

Omdat elke hond uniek is en in een ander klimaat opgroeit geef ik naast de groepslessen(puppy/beginners en basis) ook privéles. Dit kan een uitkomst zijn wanneer u een hond heeft die (nog) niet zo goed met anderen honden overweg kan, of wanneer u geen gelegenheid hebt om deel te nemen aan de cursus omdat u op de cursus avond verhinderd bent.

Wilt u binnenkort een pup gaan aanschaffen of een herplaatser in huis nemen? Ik help u graag opweg. Een hond aanschaffen is een grote verantwoordelijkheid, denk daarbij aan de levensduur van de hond (8-15 jaar), denk aan het ras dat u kiest (actief-kalm), denk aan de verschillen tussen werklijn-showlijn honden en het formaat dat de hond gaat krijgen uiteindelijk als hij volgroeid is (3kg-60kg).

Bij een puppy is het goed socialiseren van de hond van groot belang. In de eerste weken(tot 12 weken oud) kunt u uw puppy kennis laten maken met de rest van de wereld en dit zal de pup altijd bijblijven, belangrijk is dus dat dit op een positieve manier gebeurt en dat de pup zoveel mogelijk verschillende positieve ervaringen opbouwt. 

Denk hierbij aan het bezoeken van (honden)speeltuinen, basisscholen, autorijden, supermarkten, terrasjes e.d. zodat de hond kan wennen aan de drukke wereld om hem heen. Belangrijk hierbij is, dit op een rustig tempo te doen, bied de pup voldoende gelegenheid om alle prikkels te verwerken. Een pup heeft gemiddeld 20 uur per dag slaap nodig.

De maanden hierna is het belangrijk om uw pup goed te blijven begeleiden bij (nieuwe) activiteiten en ervoor te zorgen dat dit positieve ervaringen blijven.

**Heeft u specifieke wensen voor de opvoeding van uw hond?**

- Trekt uw hond aan de lijn?

- Wilt u het commando ‘mand/bench/plaats’ aanleren?

- Springt uw hond tegen u of uw bezoek?

- Wilt u hulp bij het leren “hier” komen op commando, zodat de hond lekker los kan lopen?


**Heeft u andere wensen of vragen? Stel ze gerust!**
