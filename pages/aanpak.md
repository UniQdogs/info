---
layout: page
title: Aanpak
permalink: /aanpak/
---
# Aanpak

Omdat elke hond uniek is en in een ander klimaat opgroeit geef ik individueel les. Ik help u graag bij het socialiseren en opvoeden van uw pup. Ook met (jong)volwassen honden kunt u bij mij terecht, een hond is tenslotte (bijna)nooit te oud om te leren. We hebben eerst een kennismakingsgesprek en als het klikt kunnen we samen aan de slag.

Wilt u binnenkort een pup gaan aanschaffen of een herplaatser in huis nemen? Ik help u graag opweg. Een hond aanschaffen is een grote verantwoordelijkheid, denk daarbij aan de levensduur van de hond(8-15 jaar), denk aan het ras dat u kiest(actief-kalm), denk aan de verschillen tussen werklijn-showlijn honden en het formaat dat de hond gaat krijgen uiteindelijk als hij volgroeid is(3kg-60kg).

De langverwachte hond is er eindelijk! Wat nu?

Bij een puppy is het goed socialiseren van de hond van groot belang. In de eerste weken(tot 12 weken oud) kunt u uw puppy kennis laten maken met de rest van de wereld en dit zal de pup altijd bijblijven, belangrijk is dus dat dit op een positieve manier gebeurt en dat de pup zoveel mogelijk verschillende positieve ervaringen opbouwt. Denk hierbij aan het bezoeken van  (honden)speeltuinen, basisscholen, autorijden, supermarkten, terrasjes e.d. zodat de hond kan wennen aan de drukke wereld om hem heen. De maanden hierna (tot ongeveer 6 maanden) is het belangrijk om uw pup goed te blijven begeleiden bij (nieuwe)activiteiten en ervoor te zorgen dat dit positieve ervaringen blijven.

Heeft u een volwassen hond waarbij u nog wensen heeft voor de opvoeding? Trekt uw hond aan de lijn? Springt uw hond tegen u of uw bezoek? Wilt u hulp bij het leren ‘’hier’’ komen op commando, zodat de hond lekker los kan lopen? Heeft u andere vragen? Stel ze gerust!
