---
layout: page
title: Over ons
permalink: /over_ons/
background: /assets/background2.jpg
---
# Even voorstellen
  
Mijn naam is Astrid en de verschillende honden afgebeeld op de website zijn Darko, Fludeau en Delta. Darko (kruising Appenzeller Labrador) was binnen het gezin waarin ik opgegroeid ben de 1e hond, later hebben mijn ouders Fludeau (Poedel) grootgrbracht en in de tussentijd, ben ik op mezelf gaan wonen, eindigde mijn studententijd en heb ik Delta gekregen. Delta is een kruising tussen een Hollandse-en Mechelse herder van inmiddels 6 jaar. Ik ben toen ik Delta als pup kreeg meteen gaan zoeken naar een hondenschool. De keuze was groot en ik koos de dichtstbijzijnde, er vanuit gaande dat elke hondenschool het zelfde is in lesstof en manier van omgang met de honden. Dat is helaas niet zo.

In Nederland mag iedereen zich hondeninstructeur en/of hondengedragstherapeut noemen. De hondenopvoeding is een vakgebied waarin de laatste jaren veel veranderingen zijn doorgevoerd. En niet voor niets! De ervaring is dat de “ouderwetse” methoden uiteindelijk meer kwaad dan goed doen en het welzijn van de hond hierdoor flink beschadigd. 
Bij UniQ Dogs vinden wij dat opleiding en bijscholing verplicht zouden moeten zijn. Helaas denken sommige instructeurs en/of gedragstherapeuten hier anders over. Sommigen hebben nooit opleiding gedaan, of erg lang geleden en zijn nooit meer bijgeschoold. Sommigen hebben een opleiding gedaan maar niet afgemaakt, of zijn nog bezig of zelfs gezakt voor de opleiding maar geven aan dit vak toch te kunnen. Ook is er een categorie ‘de kenners’, mensen die al 20 jaar honden hebben en hierdoor claimen dat ze alles van honden weten en iedereen kunnen adviseren hoe je met je hond om moet te gaan. 

Zonder dit allemaal te weten ben ik met Delta een hondentraining gaan volgen.
De ‘zit’ en de ‘af’ gingen zonder enige moeite, echter bleek dat ze Delta en mij niet konden helpen met netjes wandelen aan de lijn, het ‘hier’ komen als er andere omgevingsfactoren bij kwamen kijken en werd zijn gedrag in combinatie met zijn formaat (40 kg) als 'ja lastig' omschreven en dat was het. 

Toen ben ik op zoek gegaan naar alternatieven. Al snel kwam ik uit bij één op één begeleiding. Deze persoonlijke aandacht en maatwerk was precies wat wij op dat moment nodig hadden. Mede hierdoor ben ik me gaan verdiepen in hondengedrag. Ik wilde graag weten waarom Delta bepaalde dingen deed, lekker ontspannen kunnen wandelen en vooral een goede relatie met hem hebben. Hierdoor heb ik besloten de opleiding tot hondengedragstherapeut te gaan volgen met alles erop en er aan.

De eerste stap is de opleiding tot kynologisch instructeur(trainer), deze heb ik met succes afgerond. De volgende stap is een intensieve stage en het kennismaken met probleemgedrag in het asiel en bij mensen thuis, ook deze fase van de opleiding (Oplossen probleemgedrag in de praktijk) heb ik met goed gevolg afgesloten. Op dit moment zit ik in de laatste fase van de opleiding, nog een laatste examen en dan mag ik mezelf een gediplomeerd hondengedragstherapeut noemen. De opleiding volgens de Quiebus methode volg ik bij het opleidingsinstituut Aeres (door de overheid erkend leerinstituut).
Ook al komt u niet bij UniQ Dogs in training, vraag altijd naar recente opleidingen en/of bijscholingen en controleer dit ook.



Astrid en Fludeau
![foto Astrid en Delta]({{ '/assets/Voorstellencrop1.jpg' | relative_url }})



Goed nieuws! Alpha is ons nieuwste gezinslid en zal veel gaan betekenen in het ontwikkelen van nieuw lesmateriaal.

Delta en Alpha
![foto Astrid en Delta]({{ '/assets/Alpha en Delta.jpg' | relative_url }})
