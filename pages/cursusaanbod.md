---
layout: page
title: Cursusaanbod
permalink: /cursusaanbod/
background: /assets/background6.jpg
background-align: left
---
# Cursusaanbod

De groepscursussen puppy, beginners en basis gaan van start bij minimaal 3 aanmeldingen. Het maximale aantal cursisten per groep is 6. Partners en kinderen zijn van harte welkom tijdens de cursus. Naast de groepscursussen geef ik ook privé les, gedragstherapie (samen met mijn supervisor omdat ik hiervoor nog in opleiding ben) en geef ik les aan duo’s. Bij UniQ Dogs bent u vrij om gebruik te maken van het cursusaanbod zonder dat u een verplicht lidmaatschap hoeft af te sluiten. 

## Puppy cursus
Voor honden vanaf 8 tot 20 weken oud. Oudere pups kunnen deelnemen aan de beginnerscursus. Oefeningen zoals, zit, af, hier, begroeten, wandelen zonder trekken etc. komen aan de orde. De cursus wordt ondersteund door een theorieavond/middag zodat u extra inzicht krijgt in hondengedrag. In deze cursus besteden we veel aandacht aan al uw vragen met betrekking tot de opvoeding van uw pup.

## Beginners cursus
Voor alle honden vanaf 20 weken oud, die de puppy oefeningen nog niet kennen of een nieuwe start willen maken met de hondvriendelijke opvoedingswijze. Denk hierbij ook aan herplaatsers of asielhonden. De oefeningen worden op maat aan u en uw hond aangeboden, zodat u op aangepast niveau les krijgt. De cursus wordt ondersteund door een theorieavond/middag zodat u extra inzicht krijgt in hondengedrag.

## Basis cursus
Na de puppy of beginnerscursus kunt u doorstromen naar de basiscursus. Hier worden de puppy/beginners cursus oefeningen uitgebreid naar een hoger niveau. Ook is het belangrijk om in deze levensfase van de hond hem goed te blijven begeleiden. 

## Duo cursus
Voor honden van alle leeftijden. Wilt u liever niet in groepen trainen maar is privé les ook niet waar u naar op zoek bent? Dan kan een duo cursus uitkomst bieden. De indeling van de lessen komen we overeen met u en uw medecursist. Dus als u een hond heeft die bijvoorbeeld al kan zitten, liggen en wachten, maar u wel nog wat hulp zoekt voor het wandelen zonder trekken, dan kunnen we daar de focus op leggen. Ook vragen met betrekking tot de alledaagse opvoeding worden uitvoerig behandeld en we helpen u bij het lezen en leren van hondengedrag en communicatie.


# Tarieven

**Puppy cursus (8 weken)**  
€ 75,-  
**Beginners cursus (8 weken)**  
€ 75,-  
**Basis cursus (8 weken)**  
€ 80,-   
**Duo cursus (4 weken)**  
€ 60,-


**Privéles**  
€ 65,- per uur. Excl. reiskosten à € 0,28 p/km*.  
**Privéles pakketten**  
3 uur voor € 180,-  
5 uur voor € 275,-  
Excl. reiskosten à € 0,28 p/km*.

**Gedragstherapie**  
Ervaart u problemen met uw hond die niet op de hondenschool opgelost kunnen worden? 
Ik zit in de laatste fase van mijn opleiding tot gedragstherapeut en kom graag samen met mijn praktijkbegeleider bij u thuis.

Tarief overeen te komen met gedragstherapeut.  
Excl. reiskosten à € 0,28 p/km*.  
*Reisafstand wordt berekend via Google Maps

**Huisregels**

- Honden moeten ingeënt zijn volgens de leeftijdsnormen en met de tijdige herhaling(en).

- Het hondenpaspoort dient u mee te nemen op de eerste cursus bijeenkomst.

- De honden hebben een gewone halsband of tuig om, met daaraan een lijn van ongeveer 1,50 meter.

- Kinderen jonger dan 12 jaar mogen niet met de hond de oefeningen doen. Voor kinderen tussen de 12 en 16 jaar maakt de instructeur een inschatting of dit wel of niet mogelijk is.

- U betaalt aan het begin van de cursus, restitutie is niet mogelijk bij verhindering.

- Het is bij UniQ Dogs verboden om correctie materialen (slipkettingen, wurglijnen, halti’s, anti-trektuigen, prikbanden etc.) te gebruiken.  
Deze materialen brengen ernstige schade toe aan uw hond. Voor meer informatie kunt u terecht op: [http://www.hondenscholen.info/hondonvriendelijkehulpmiddelen.htm](http://www.hondenscholen.info/hondonvriendelijkehulpmiddelen.htm)
